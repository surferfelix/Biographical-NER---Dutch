"CATS (Willem van) of van Catz, Heer van Kats, Oud en Nieuw Kats, Katsrak, Kapelle, Biezelinge en Simonspolder, 
zoon van Anthonis van Cats, Ridder, Heer van Kats, Oud en Nieuw Kats, Katsrak, Kapelle, Biezelinge, Simonspolder en Bruelis,
Raad in den Hove van Holland en van Maria van Coulster, een der voornaamste Edelen van Zeeland uit zijne tijd,
stond in groot vertrouwen bij Willem I Prins van Oranje, door wien hij in November 1576 naar Goes werd gezonden, om deze stad over te halen,
zich met den Prins te verzoenen, van welke zending hij den 28sten dier maand aan de Algemeene Staten uit 's Prinsen naam verslag deed.
In October 1578 werd hij gemagtigd, om met hulp en bijstand van de Magistraten binnen Goes en ten platten lande van Zuid-Beveland,
op het stuk van de Godsdienst goede order te stellen, en inzonderheid alle plundering, beeldstormerij en berooving der kerken te beletten, 
en voorts een iegelijk, zoowel van de eene als van de andere Godsdienst in vrede rust en eendragt te houden. 
Ook kreeg hij in last alle kerksieraden na zich te nemen en in goede bewaring te stellen, tot dat daarin behoorlijk zou voorzien worden.
De verrigtingen van Cats, kragtens die commissie, en zijn verslag aan Prins Willem vindt men niet aangeteekend, maar wel de gevolgen, door al het voorgevallene te weeg gebragt.
In 1582 beklaagde Cats zich, dat hij, die tot den aanzienlijksten adel van Zeeland behoorde, niet onder de Zeeuwsche Edelen beschreven was. 
Vermoedelijk was hij de zelfde Cats, die bij de onderneming van Prins Maurits, ter ontzetting van Hulst, in 1594, met twee compagnien Zeeuwsche soldaten en het bootsvolk onder den Admiraal van Zierikzee,
den vijand zoo dapper afsloeg, dat hij met groot verlies van een gewonne punt moest terug trekken.
Hij was gehuwd eerst met Maria de Fonseca weduwe van Karel van Boisot; daarna met Catharina Landelin van Herenthout. 
Bij de eerste won hij eene dochter, bij de tweede eenen zoon Theophilus van Cats, Heer van Heilo, Coulster, Oesdom en Warmont. Zie van Leenwen,
 Batt. Ill., bl. 903 en 904; te Water, Kort verhaal der Reform van Zeel., bl. 266; (Beaufort,) Leven van Willem I, D. I bl. 293. Groen van Prinsterer, Arch. 
 de la Maison d' Orange-Nassau, Tom. V. pag. LXXXII. 536, 542; Swalue, Daden der Zeeuwen, bl. 132.",


thumb|200px| Bert Duijker Bert Duijker ( Leiden , 10 oktober 1912 Amsterdam , 24 april 1983 ) was een van de eerste hoogleraren in de psychologie aan de Universiteit van Amsterdam . 
Bij zijn overlijden beschreef Nico Frijda Duijker in Folia Civitatis als de \"vaderfiguur van de Amsterdamse psychologie\". 
Bert Duijker was de vader van de bekende wijnschrijver Hubrecht Duijker . Biografie Bert Duijker (voornamen voluit Hubertus Carl Johannes) werd geboren als enig kind, 
zoon van een godsdienstleraar en ging eerst naar het gereformeerd gymnasium in Amsterdam om daarna wijsbegeerte te gaan studeren aan de Gemeentelijke Universiteit bij de door hem bewonderde
H.J. Pos . Als bijvak deed hij psychologie bij de toen enige hoogleraar in dat vakgebied, G. Revesz . In 1937 deed hij zijn doctoraal examen ( cum laude ) en werd assistent van Revesz.
In 1946 gepromoveerd (alweer cum laude) op het onderwerp Taal en psychologische werkelijkheid. Extralinguale elementen in de spraak, 
werd hij eerst benoemd tot conservator van het Psychologisch Laboratorium, en in 1950 tot gewoon hoogleraar in de experimentele psychologie . 
Na het afscheid van Revesz werd hij directeur van het Psychologisch Laboratorium dat vele jaren gehuisvest was in de twee grachtenpanden aan de Keizersgracht waarin tegenwoordig
- na een inwendige verbouwing - het fotografiemuseum FOAM gevestigd is. Duijker bleef behalve de psychologie aanvankelijk ook de filosofie trouw, 
in het bijzonder de Fenomenologie van Husserl en Merleau-Ponty . Generaties van studenten volgden zijn niet voor iedereen begrijpelijke colleges hierover op de Oudemanhuispoort .
In later jaren beperkte hij zich in zijn colleges meer en meer tot de sociale psychologie . Toen Duijker in 1981 als hoogleraar afscheid nam, was het psychologisch lab al wel 
verhuisd naar het Weesperplein, maar nog niet naar de huidige locatie aan de Roetersstraat. Duijker was lid van de Koninklijke Nederlandse Akademie van Wetenschappen . Gedurende
twintig jaar zijn ter ere van hem de zogenaamde \"Duijker-lezingen\" gehouden. Nevenfuncties Duijker heeft naast zijn professoraat tal van functies vervuld, zoals het voorzitterschap
van het Nederlands Instituut voor Psychologen van de redactie van het Nederlands Tijdschrift voor de Psychologie, van de boekenserie Psychologische Monografieen en van de Raad 
voor beroepskeuze. Hij was honorair lid van de Association de Psychologie Scientifique de Langue Francaise en vicevoorzitter van het Executive Committee van de international Union
of Scientific Psychologie. Publicaties Duijker is vooral bekend geworden door zijn populariserend werk, waaronder het bekende Leerboek der Psychologie, door zijn talloze bijdragen
aan encyclopedieen, waaronder in het door hem geredigeerde compendium Codex Psychologicus, en door enkele veel geciteerde artikelen. Zijn indeling in vijf hoofdgebieden van de
psychologie, functieleer , methodenleer , ontwikkelingsleer , persoonlijkheidsleer en gedragsleer ( sociale psychologie ) is jarenlang richtsnoer geweest voor het benoemen van 
afdelingen en hoogleraren, niet alleen aan de UvA maar ook aan andere universiteiten. Bij zijn populariserend werk heeft Duijker intensief samengewerkt met de bekende psycholoog 
Piet Vroon . Een selectie uit Duijkers geschriften : H.C.J. Duijker en N.H. Frijda (1960) National character and national stereotypes Amsterdam: North- Holland Publishing Co H.C.J.
Duijker, P Fraisse, R Meili e. a. (1961) Les attitudes: symposium de l' Association de psychologie scientifique de langue francaise. Paris: Presses Universitaires de France. H.C.J.
Duijker, B.G. Palland & R. Vuyk (1968 ) Leerboek der psychologie Groningen: Wolters- Noordhoff. 4e druk. H.C.J. Duijker (1972) Menselijk geluk. Rotterdam: Universitaire Pers H.C.J.
Duijker en Maria J. van Rijswijk (1975) Trilingual psychological dictionary. (Voor de International Union of Psychological Science.) Bern: Hans Huber Verlag H.C.J. Duijker (1979)
De problematische Psychologie en andere psychologische opstellen. Inhoud: 1). Een sofist in de academie. 2). Nomenclatuur en systematiek der psychologie. 3). De ideologie der
zelfontplooiing. 4). Norm en descriptie in de psychologie. 5). De problematische psychologie. Meppel/ Amsterdam: Boom H.C.J. Duijker (1980) Psychopolis. Een essay over de
beoefening der psychologie. Deventer: van Loghum Slaterus H.C.J. Duijker, A.C. Dudink & P.A. Vroon (1981) Leerboek der psychologie Groningen: Wolters- Noordhoff . H.C.J.
Duijker & P.A. Vroon (1981) (Red.) Codex Psychologicus. Amsterdam/ Brussel: Elsevier H.C.J. Duijker (1982) Schets van de psychologie. Alphen aan den Rijn: Samson 
Categorie: Nederlands psycholoog

SPELTGEN, geb. te Amsterdam, data van geb. en overl. onbekend. Hij was van beroep houtdrager en werd wegens deelneming aan de troebelen in Amsterdam in 1566 door Alva op 1 Sept.
1568 verbannen. Later sloot hij zich bij de Watergeuzen aan en in Sept. 1570 diende hij op het schip van Dirk van Bremen. Hij had zes of zeven brandmerken en behoorde tot het schuim
van boeven en rabauwen. Zie over hem: van Vloten, Nederl. Volksopstand (1858) I, 308; Marcus, Sentenlien, 123; ter Gouw, Gesch. van Amsterdam VI, 322. Vogels

text_clean": "ROELL, Willem Fredrik baron (verheven in de Nederlandse adel met het predicaat jonkheer bij KB d.d. 16-9-1815, nr. 69, ingelijfd bij KB d.d. 7-6-1817, nr. 2; 
titel baron bij eerstgeboorte verleend bij KB d.d. 9 -7-1819, nr. 109), bestuurder en minister (Amsterdam 25-10-1767 Amsterdam 3-1-1835). Zoon van Nicolaas Willem Roell, heer
van Drakenburg, advocaat bij de West-Indische Compagnie, later lid van de Raad van Kolonien in West-Indie, en Anna Sophia Frederica van Gheel. Gehuwd op 22-8-1790 met Sara 
Johanna Hop (1772 - 1818). Uit dit huwelijk werden, behalve 2 jong overleden zoons en 1 jong overleden dochter, 4 zoons en 4 dochters geboren. Willem Fredrik Roell werd als
oudste kind in een Amsterdamse familie geboren en groeide op met drie broers en een zuster. Vader Roell, telg uit een adellijke familie uit het Duitse graafschap Marck die 
zich aan het eind van de zeventiende eeuw in de Republiek der Verenigde Nederlanden had gevestigd, behoorde niet tot de regentengeslachten van zijn woonplaats. Hij bekleedde
echter wel een vooraanstaande positie binnen de organisatie van de West-Indische Compagnie en na haar ontbinding in 1791 bij haar rechtsopvolger, de Raad der Kolonien in
West-Indie. Willem Fredrik kreeg zijn eerste lessen Latijn thuis van twee gouverneurs; vervolgens ging hij naar de Latijnse school in Gouda. Graag was hij daarna in zeedienst
gegaan, maar op wens van zijn vader ging hij studeren. Aan het atheneum van Hanau bij Frankfurt volgde hij van 1783 tot 1786 colleges in wijsbegeerte en wiskunde.
Aansluitend studeerde hij vanaf 22 oktober 1786 wijsbegeerte en rechten aan de Leidse universiteit. Daar promoveerde hij op 2 juli 1790 in de wijsbegeerte op een wijsgerig-natuurkundig 
proefschrift, getiteld De congelatione (: Over de bevriezing), en een jaar later in de rechten op stellingen. Nog tijdens zijn studie bekleedde Roell enkele lagere ambten in zijn
geboortestad die voor een toekomstig bestuurder als goede leerschool golden, zoals het commissarisschap van de 100ste en 200ste Penning (1788 - 1789), van Zeezaken (1789) van de 
Desolate Boedelkamer (1790 - 1792) en van Kleine Zaken (1794). In deze tijd leerde hij tevens Sara Hop kennen, dochter van de inmiddels overleden thesaurier-generaal van de Unie 
Johannes Hop. Het paar trouwde in 1790, kort na Roells promotie. Uit dit huwelijk zouden tussen 1792 en 1809 elf kinderen worden geboren. Met dit huwelijk verwierf Roell zich de 
protectie van invloedrijke familieleden en relaties in Amsterdamse regentenkringen. Vermoedelijk nog op voorspraak van de in 1792 overleden invloedrijke Amsterdamse burgemeester 
Joachim Rendorp verkreeg hij in 1793 het ambt van schepen. Daarna werd hij in het voorjaar van 1794 benoemd tot tweede pensionaris van Amsterdam. Als rechtsgeleerd raadsman was het 
zijn taak de belangen van de stad goed te behartigen op het niveau van gewest en generaliteit en in relatie tot de indertijd machtige Stadhouder. In navolging van de gematigd Prinsgezinde
Rendorp nam ook Roell binnen de Oranjepartij, waarvan hij deel was gaan uitmaken, een middenpositie in. Hij had een pragmatische inslag en was geneigd tegenstellingen eerder te
overbruggen dan ze op de spits te drijven. Slechts tien maanden oefende Roell het pensionarisschap uit. Na de omwenteling van januari 1795 en de vestiging van de Bataafse Republiek
moest hij zijn functie opgeven en werd hij ambteloos. Aan de vooravond van de Brits-Russische invasie in Noord-Holland in de late zomer van 1799 vroegen vertegenwoordigers van de 
Oranjepartij hem zich beschikbaar te houden, mocht de poging om de verdreven Stadhouder in zijn oude functie te herstellen slagen. Roell weigerde echter hieraan mee te werken. Niet
alleen vond hij het een te 'gevaarvolle' onderneming, ook achtte hij zich ongeschikt om in een periode van 'aanhoudende demagogische woelingen' bestuurstaken uit te oefenen
('Korte levensschets', 567). De rust leek te zijn weergekeerd toen in oktober 1801 het op verzoening gerichte Staatsbewind het landsbestuur op zich nam. Nu kwamen brede groeperingen
van de bevolking, waaronder aanhangers van de Oranjepartij en voormalige regenten, weer in aanmerking voor bestuursfuncties. Dit maakte ook voor Roell de weg vrij nieuwe taken te 
aanvaarden, zeker nadat prins Willem V op 26 december 1801 zijn aanhangers vanuit zijn ballingsoord Oranienstein van hun eed van trouw aan hem had ontslagen. Aldus trad Roell op 
4 juni 1802 toe tot het Gedeputeerd Bestuur van Holland. Achteraf verklaarde hij geen spijt gehad te hebben van deze stap, omdat deze hem in staat had gesteld een bijdrage te 
leveren aan de opbouw van zijn land en verzoening te bewerkstelligen van elkaar voorheen rivaliserende partijen (Ibidem, 568). Het is Roell ten voeten uit: hij was de openbare 
zaak toegedaan en accepteerde met zijn pragmatische en op harmonie ingestelde karakter de in 1798 tot stand gekomen eenheidsstaat, waarvan hij de voordelen onderkende. Roell 
werd op 3 mei 1804 secretaris van het Departementaal Bestuur van Holland. In deze functie droeg hij bij aan de ontwikkeling van plannen om het enorme tekort van de 
staatsfinancien terug te dringen. Ook tijdens het eenhoofdige bestuur van Raadpensionaris Rutger Jan Schimmelpenninck (1805 - 1806) bleef Roell secretaris van het Departementaal
Bestuur. Tevens was hij van 1 mei 1805 tot en met 30 juni 1806 een van de vier leden van de Commissie van Superintendentie over de Waterstaat, die functioneerde onder de 
secretaris van Staat (: minister) voor de Binnenlandse Zaken. Hoewel hij het optreden van Schimmelpenninck niet kritiekloos aanvaardde, had hij wel waardering voor hem. Hij
was dan ook geschokt toen hij hoorde dat de Raadpensionaris zou worden vervangen door Louis Bonaparte, de broer van de Franse keizer Napoleon. Aanvankelijk had Roell met het 
koningschap, dat in juni 1806 tot stand kwam, niet veel op. Toch liet hij zijn reserves jegens koning Lodewijk varen, nadat deze te kennen had gegeven dat hij hem als algemeen
secretaris van Staat wenste. Op 30 juni 1806 werd Roell in dit ambt benoemd, vanaf 29 juli van dat jaar met de titel minister-secretaris. Het was zijn taak het secretariaat
van de ministerraad te voeren; tegelijkertijd was hij van 4 juli 1806 tot oktober1807 kanselier des Konings. Roell genoot groot vertrouwen van Lodewijk, zoals spoedig bleek
toen deze tussen juli en november 1806 langdurig afwezig was: als vervanger van de Koning kreeg hij toen de bevoegdheid in enkele zaken zelfstandige bestuursbeslissingen
te nemen. Op 14 februari 1807 werd Roell bovendien benoemd tot lid van Kapittel en Raad van Administratie van de door Lodewijk opgerichte Orde van de Unie. Van juni tot
september 1807 moest hij de altijd ziekelijke Koning vergezellen naar de Pyreneeen, waar deze ging kuren in de geneeskrachtige baden. Roells animo om aan Lodewijks
wens te voldoen was gering, maar hij deed wat er van hem werd verlangd. Hij reisde op eigen gelegenheid naar en in Frankrijk. Dit gaf hem gelegenheid onderweg bezienswaardigheden
te bekijken en volop van het culturele leven te genieten, waarvan hij in een later gepubliceerd reisverhaal uitvoerig verslag doet. Kunst en wetenschap hadden steeds Roells
belangstelling, wat tot uiting kwam in zijn lidmaatschap van verscheidene genootschappen. Zo was hij sinds 1806 lid van de Maatschappij der Nederlandsche Letterkunde
te Leiden en honorair lid van het Bataafsch Genootschap der Proefondervindelijke Wijsbegeerte te Rotterdam. Vanaf 1807 maakte hij deel uit van het Provinciaal
Utrechtsch Genootschap van Kunsten en Wetenschappen en was hij directeur van het Zeeuwsch Genootschap der Wetenschappen te Middelburg. Koning Lodewijk was enerzijds
gesteld op Roell, op wie hij sterk leunde, maar achtte het anderzijds onwenselijk dat deze zich ontwikkelde tot een informele eerste minister, aangezien hijzelf alle
macht in handen wilde houden. De vorst besloot Roell van zijn taak te ontheffen, maar om van zijn adviezen en talenten te kunnen blijven profiteren, zocht hij voor
hem een andere bestuursfunctie. Die werd uiteindelijk gevonden in het ministerschap van Buitenlandse Zaken, waartoe Roell op 8 januari 1808 werd benoemd; gelijktijdig
werd het ambt van minister-secretaris van Staat opgeheven. In deze jaren was Roell getuige van de toenemende spanningen tussen de Koning en zijn broer, de Keizer
van Frankrijk. Deze werden voornamelijk veroorzaakt door Lodewijks in Napoleons ogen nalatigheid om te voldoen aan zijn militaire verplichtingen en om het in 1806
afgekondigde Continentaal Stelsel tegen Groot-Brittannie na te leven. Na de Britse inval in Zeeland in augustus 1809 nam de intimidatie van Napoleon toe.
Eind november 1809 werd de Koning naar Parijs ontboden. Roell moest hem daarbij vergezellen om hem van advies te kunnen dienen in de confrontatie met zijn keizerlijke broer,
die vastbesloten leek Holland in te lijven. Het was een opmerkelijke keuze, gezien de anti- Franse houding die hem door Napoleon en zijn omgeving werd toegeschreven.
Tijdens het drie maanden durende verblijf in Parijs waarvan het door hem bijgehouden verslag later door zijn oudste zoon Willem zou worden uitgegeven kwam Roell
steeds meer in gewetensnood. De steeds verdergaande eisen van de Fransen die in de loop van de besprekingen naar voren werden gebracht, kon hij niet meer voor zijn
rekening nemen. Hij zag zich om die reden gedwongen zijn taak als onderhandelaar op 4 maart 1810 neer te leggen. Daarmee haalde Roell zich Lodewijks ongenoegen op de hals, 
die zijn minister verweet hem in de steek te hebben gelaten. Terug in het vaderland bleek de verkoeling tussen de Koning en hem van blijvende aard te zijn.
Om te herstellen van de pijnlijke ervaringen in Parijs reisde Roell in juni 1810 naar Frankrijk om kuuroorden te bezoeken. Daar kreeg hij het bericht dat koning Lodewijk
troonsafstand had gedaan en naar het buitenland was vertrokken. Op 9 juli 1810 lijfde Napoleon de 'Hollandse departementen' in bij Frankrijk, waarna er zes dagen
later formeel een einde kwam aan Roells ministerschap. Ondanks de opgetreden verkoeling bleef hij genegenheid voor Lodewijk koesteren en onderhield hij ook na diens
abdicatie schriftelijk contact met hem. Tijdens de inlijving werd Roell in 1812 lid van de arrondissementsraad van Amsterdam, een functie die hij aanvankelijk
wilde weigeren, maar op advies van de Franse gouverneur-generaal Charles-Francois Lebrun toch aanvaardde. Toen zijn oudste zoon Willem in het voorjaar van
1813 werd opgeroepen om als garde d'honneur in het Franse leger te dienen, stelde Roell zich aan het hoofd van de Amsterdamse oppositie tegen deze bijzondere 
conscriptiemaatregel, maar hij kon niet verhinderen dat de jongemannen naar Frankrijk moesten vertrekken. Tijdens de Amsterdamse revolte van 15 en 16 november
1813 tegen het Franse gezag, die de aanloop zou vormen tot het herstel van de onafhankelijkheid, nam Roell een afwachtende houding aan. In de daaropvolgende
weken hield hij zich, zoals vele prominente Amsterdammers, afzijdig. Hij ging niet in op een op hem gedaan beroep door het Algemeen Bestuur, dat onder
leiding van Gijsbert Karel van Hogendorp de terugkeer van en de soevereiniteitsoverdracht aan de Prins van Oranje voorbereidde. Mogelijk vreesde hij
dat Van Hogendorp de situatie van voor 1795 grotendeels zou willen herstellen, terwijl hijzelf koste wat kost de eenheidsstaat wilde behouden. 
Nadat de Prins van Oranje op 2 december 1813 als Soevereine Vorst de regering had aanvaard, 'onder waarborging eener wijze constitutie', werd Roell op 21 december
van dat jaar benoemd tot lid van de grondwetscommissie. Hij maakte zich daarin sterk voor een krachtig uitvoerend gezag in een op nationale leest geschoeide
staat, met weinig macht voor de provincies. Het vastleggen van grondrechten van de individuele burger in de grondwet was grotendeels zijn werk, evenals de 
artikelen waarin de verhouding tussen vorst en volk was geregeld. Met zijn optreden in de grondwetscommissie verwierf Roell het vertrouwen van de Soeverein Vorst. 
Deze benoemde hem op 6 april 1814 tot commissaris-generaal (: minister) van Binnenlandse Zaken. Tijdens zijn ambtsperiode kwamen provinciale en stedelijke bestuursreglementen 
tot stand en werd bij wet van 21 augustus 1816 het decimale stelsel van maten en gewichten ingevoerd. Daar Roell tevens 'eredienst' in zijn portefeuille had, was hij verantwoordelijk
voor het van kracht worden van het 'Algemeen Reglement voor het bestuur der Nederlandsche Hervormde Kerk in het Koningrijk der Nederlanden' van 7 januari 1816. 
Ook het organiek besluit van 2 augustus 1815 met betrekking tot het hoger onderwijs kwam onder zijn leiding tot stand. Als minister van Binnenlandse Zaken zoals zijn functie vanaf 16 
september 1815 werd aangeduid was het Roells taak de vereniging van Noord- en Zuid-Nederland tot een succes te maken. Maar van de kans van slagen was hij allerminst overtuigd, en hij 
schroomde niet dat Willem I kenbaar te maken. Dit fundamentele meningsverschil ging allengs steeds zwaarder op de relatie tussen de Koning en zijn minister drukken en leidde er uiteindelijk 
toe dat Roell op 21 februari 1817 ontslag vroeg en kreeg. Op 30 juni daaropvolgend benoemde de Koning hem op eigen verzoek tot lid van de Eerste Kamer, waarin hij tot aan zijn dood zitting 
zou hebben. Vanaf 19 oktober 1818 trad hij hier op als voorzitter, tot 1830 om het jaar afgewisseld door een Zuid- Nederlandse senator. In deze hoedanigheid liet hij enkele malen zijn 
standpunt in actuele staatkundige kwesties horen. Om van zijn bekwaamheden blijvend gebruik te kunnen maken had Willem I Roell op 19 februari 1817 gelijktijdig met zijn ontslag als 
minister van Binnenlandse Zaken tot minister van Staat benoemd. Om dezelfde reden kreeg hij bovendien in 1821 zitting in de kabinetsraad. Als minister van Staat adviseerde Roell de 
Koning over zeer uiteenlopende kwesties. Tevens leidde hij een aantal staatscommissies. Nadat hij in 1819 op verzoek van de Koning had geprobeerd de publieke onrust over in de Tweede Kamer 
aangenomen belastingmaatregelen tot bedaren te brengen, werd hij op 23 januari 1820 benoemd tot voorzitter van de staatscommissie die voorstellen moest ontwerpen voor een nieuw 
belastingstelsel. De fiscale maatregelen die de commissie de regering voorstelde, werden in juli 1821 door de Staten-Generaal aangenomen en traden op 1 januari 1823 in werking. 
Vervolgens leidde Roell vanaf maart 1822 een staatscommissie die voorstellen moest doen voor een structureel landbouwbeleid. Hij leek hiervoor de aangewezen persoon, omdat hij zich in 
1817, als minister van Binnenlandse Zaken, ook al met landbouwpolitiek had beziggehouden. Het in het advies van de commissie neergelegde meerderheidsstandpunt stelde echter 
protectionistische maatregelen voor en ging daarmee in tegen de visie van voorzitter Roell, die als rechtgeaard Amsterdammer voorstander was van vrijhandel; dit liet hij in een apart 
gepubliceerde memorie weten. De Koning volgde het advies van de commissie niet op en toen enige tijd later een landbouwcrisis dreigde, kreeg Roell de schuld. Ondanks zijn openbaar 
verschenen verweer wierp deze affaire een smet op zijn reputatie. Twee keer werd Roell gepolst voor een ministerschap: in april 1828 voor Financien en begin september 1830 voor Justitie. 
In beide gevallen bedankte hij evenwel, omdat hij voorzag dat zijn opvattingen over de taakvervulling tot spanningen met de Koning zouden leiden. Zijn politieke opvatting liet Roell 
horen in het Koninklijk Instituut van Wetenschappen, Letterkunde en Schoone Kunsten, waarin hij op 5 maart 1829 tot lid van de Tweede Klasse was gekozen. Voor dit gezelschap van l
etterkundigen hield hij in 1834 vier voordrachten, waarin hij betoogde dat de vereniging van Noord en Zuid op historische gronden nooit tot een levensvatbare staat had kunnen leiden. 
Hoewel Roell het niet ambieerde, werd hij op 16 september 1815 door Willem I verheven in de adelstand. Nu hij echter voor een voldongen feit was geplaatst, voelde hij zich genoodzaakt 
de Koning erop te wijzen dat hij als lid van een voormalig Duits adellijk geslacht niet verheven, maar ingelijfd diende te worden. Als resultaat van zijn inspanningen volgde op 7 juni 
1817 een wijzigingsbesluit, waarbij hij inderdaad werd ingelijfd. Daarenboven verleende de Koning hem op 9 juli 1819 de titel baron bij eerstgeboorte. In 1817 werd hij de eerste 
kanselier van de Orde van de Nederlandsche Leeuw. Vanaf 1819 tot zijn dood had hij zitting in de ridderschap van Holland. In zijn persoonlijk leven kreeg Roell in mei 1818 een zware 
slag te verwerken door het overlijden van zijn vrouw. Hierdoor kwam hij alleen te staan voor de zorg voor zijn kinderen, van wie er toen nog vier onder de 21 jaar waren. 
Afgezien van de jaren die Roell, uit hoofde van zijn bestuurlijke functies in Den Haag moest doorbrengen, bleef de stad Amsterdam, die hij zeer was toegedaan, zijn woonplaats. 
Daar overleed hij begin 1835 op 67-jarige leeftijd. Tijdens de snel wisselende regimes die hij achtereenvolgens diende, ontwikkelde Willem Fredrik Roell zich tot een talentvol en 
invloedrijk bestuurder. Met zijn vermogen moeiteloos nieuwe politieke verhoudingen te aanvaarden belichaamde hij bestuurlijke continuiteit zonder dat hij door opportunistische 
motieven werd gedreven. Aan het begin van de negentiende eeuw had hij een belangrijk aandeel in de wording van de moderne Nederlandse staat. Daarbij betoonde hij zich een voorstander 
van de constitutionele monarchie, met behoud van de in 1798 tot stand gekomen eenheidsstaat. Op bekwame wijze en met een beminnelijk karakter wist hij meermalen ontstane 
geschillen te overbruggen. Roell was allerminst een volgzame dienaar van de Kroon, maar voer een eigen, onafhankelijke koers, wat een aantal keren leidde tot zijn verwijdering 
uit het centrum van de macht. Regeermacht was voor hem nooit een doel op zich, maar veeleer een plicht die hij zijn vaderland schuldig was. En zo behield hij tot zijn dood invloed. 
Archivalia: Archief W.F. Roell (1781 - 1840) in het Nationaal Archief te 's- Gravenhage ([inventaris] Bescheiden van W. F. Roell in de Collectie J.J. Jorissen in het 
Nationaal Archief te 's- Gravenhage [inventaris] Publicaties: Verslag van hetgeen, ter gelegenheid van het verblijf des Konings van Holland te Parijs, in de laatste maand van den 
jare 1809, en in de eerste maanden van den jare 1810, mitsgaders op deszelfs reize derwaarts, is voorgevallen,... ; benevens aanhangsel en bescheiden handelende over eene 
eventueele verdediging der hoofdstad in 1810. Uitgeg. door W. Roell (Amsterdam 1837). 'Bijdrage tot de verhandeling over de ridder-orde van het Gulden Vlies', 
Verhandelingen der Tweede Klasse van het Koninklijk-Nederlandsche Instituut van Wetenschappen, Letterkunde en Schoone Kunsten VI-2 (Amsterdam 1839) 1-12. 
'Politicq Journaal van den 15den tot den 19den Januarij 1795'. Uitgeg. door L. Wichers, Bijdragen en Mededelingen van het Historisch Genootschap 12 (1889) 33-92. 
[Eigenhandige] 'Korte levensschets van Willem Fredrik Roell', in: Gedenkstukken der algemeene geschiedenis van Nederland van 1795 tot 1840. Uitgeg. door H.T. Colenbrander V-2 
('s- Gravenhage 1909) 564-585 Een minister op dienstreis. Willem Fredrik Roell in 1807 per koets door Frankrijk. Een reisverhaal. Uitgeg. door A.M. Elias (2de gewijz. dr.; Amsterdam 2003). 
Literatuur: 'Levensbericht van Willem Frederik baron Roell', in: Handelingen der jaarlijksche vergadering van de Maatschappij der Nederlandsche Letterkunde te Leiden, 
gehouden den 19 van Zomermaand 1835 (Leiden 1835) 18-23. J.R. Thorbecke, 'Roell's onderhandeling in Parijs in 1809 en 1810 in: idem, Historische Schetsen ('s- Gravenhage 1860) 132-134.
'Gesprekken met den Koning, 1826 - 1839'. Uitgeg. door F.C. Gerretson, in: Bijdragen en mededeelingen van het Historisch Genootschap 57 (1936) 110-226. J.C. Ramaer, 
lemma in: Nieuw Nederlandsch Biografisch Woordenboek IX (Leiden 1933) 871-874. Reina van Ditzhuyzen, 'Willem Frederik baron Roell, 1767 - 1835. 
Secretaris van Staat voor de Binnenlandse Zaken 6 april 1814 - 16 september 1815', in: idem, Onderwijs als opdracht. Leven en werk van de eerste vijftien ministers belast 
met het onderwijs in de periode 1798 - 1830 ('s- Gravenhage 1977) 74-80. N.C.F. van Sas, 'Een Amsterdamse Realist: Willem Fredrik Roell 1767 - 1835' in: Figuren en Figuraties. 
Acht opstellen aangeboden aan J.C. Boogman (Groningen 1979) 61-111. Arthur Elias, 'Gogel en Roell. Een briefwisseling tussen twee prominenten uit het begin van de negentiende eeuw', 
in: idem [e.a.], Tomeloos actief. Vijf opstellen ter gelegenheid van de tachtigste verjaardag van J. Th. de Smidt... (Leiden 2003) 9-31. Jeroen van Zanten, Schielijk, Winzucht, 
Zwaarhoofd en Bedaard. Politieke discussie en oppositievorming, 1813 - 1840 (Amsterdam 2004). Wilfried Uitterhoeve, Koning, keizer, admiraal. 1810: de ondergang van het koninkrijk
Holland (Nijmegen 2010). Portret: Staalgravure door Henricus Wilhelmus Couwenberg naar J.B. Clermans (ongedateerd); Collectie Iconografisch Bureau / Rijksbureau voor 
Kunsthistorische Documentatie. Mieke van Leeuwen-Canneman",

